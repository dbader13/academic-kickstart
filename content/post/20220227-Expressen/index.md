---
# Documentation: https://wowchemy.com/docs/managing-content/

title: "Elon Musk fixade internet till Ukraina – på några timmar"
subtitle: ""
summary: ""
authors: []
tags: []
categories: []
date: 2022-02-27T18:44:49-05:00
lastmod: 2022-02-27T18:44:49-05:00
featured: false
draft: false

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: ""
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
---

*by Adrianna Pavlica*

NEW YORK. Ukrainas vice premiärminister bad den amerikanska entreprenören och miljardären Elon Musk om hjälp – några timmar senare var satellitnätverket Starlink tillgängligt för landets invånare.

Tack vare Starlink kommer ukrainare att kunna använda internet, även om kablar med ”vanligt” internet slås ut.

– Det här är ett exempel på kommunikation som ger människor möjlighet att förbli fria. Kommunikation är demokratins signum och Starlink är på många sätt avgörande för det ukrainska folket, säger **David Bader**, professor vid New Jersey Institute of Technology.

Det var på lördagen som Ukrainas vice premiärminister och minister för digital utveckling, Mykhailo Fedorov, riktade sig mot amerikanske entreprenören Elon Musk på Twitter, och uppmanade honom att göra satellitnätverket Starlink tillgängligt för Ukrainas invånare. Några timmar senare svarade Elon Musk att Starlink är aktiverat.

## Vanligt internet sårbart ##

Vad är då Starlink och vilken betydelse kan det ha i det pågående kriget? David Bader, professor och chef för avdelningen för datavetenskap vid New Jersey Institute of Technology, reder ut.

– Normalt får man internet via fiberoptik, som är sårbar eftersom den går genom exempelvis kablar som kan slås ut, av misstag eller avsiktligt. Starlink däremot har inga kablar, och fungerar så länge satelliterna befinner sig i rymden, säger han.

## Robust system ##

För att man ska kunna koppla upp sig på Starlink, som på ett slags wifi, krävs dock viss hårdvara. Det är i nuläget oklart hur distributionen av denna hårdvara kommer att se ut.

Elon Musk, som de senaste åren främst börjat att förknippats med SpaceX och sitt rymdfokus, har enligt David Bader omkring 2 000 Starlink-satelliter uppe. Och systemet, som nyligen användes för att få i gång internet i Tonga efter tsunamin, är robust.

– Det är teoretiskt möjligt för Ryssland att skjuta ner en satellit, men det kräver en komplex åtgärd. Och det här satellitnätverket är just ett nätverk - för att slå ut det måste man i så fall skjuta ner tusentals satelliter, och det är i princip omöjligt, säger David Bader.

Han betonar att kommunikationsmöjligheter påverkar säkerhet, energi, mat och andra aspekter som nu är hotade i Ukraina.  Och det har redan kommit rapporter om att internet slagits ut i delar av Ukraina.

## Skulle inte kunna berätta ##

Joseph Steinberg, amerikansk expert på cybersäkerhet och framväxande teknologier, ser två viktiga funktioner som Starlink nu fyller.

– Att ha tillgång till internet är en nyckel. Om Ryssland hade möjlighet att bryta internetuppkopplingen i Ukraina skulle världen inte få veta vad som händer där. Varken regeringen, journalister eller invånare skulle kunna berätta. Att Starlink kommer upp gör det betydligt svårare för Ryssland att tysta den ukrainska regeringen till exempel, säger han.

Det finns också en psykologisk aspekt som Joseph Steinberg gärna betonar.

– Det här sänder ett meddelande till den ryska militären: att västvärldens länder och företag gör allt de kan för att stötta Ukraina. Det här kommer inte att vara som under annekteringen av Krim under Obama-administrationen, det här är en helt annan typ av reaktion från om världen. Det här kriget har triggat en emotionell aspekt som skiljer sig från 2014. Den här känslan av stöd påverkar också det ukrainska folket.

## ”Möjlighet att förbi fria” ##

Han får medhåll från David Bader.

– Det här är ett exempel på kommunikation som ger människor möjlighet att förbli fria. Kommunikation är demokratins signum och Starlink är på många sätt avgörande för det ukrainska folket, säger han.

David Bader berättar att cyberattacker i dag är en del av krigföringen.

– Så är det absolut. Vi har redan sett rapporter om cyberattacker i Ukraine. Det handlar till exempel om attacker som raderar datorers minne. De här attackerna har ökat de senaste dagarna, säger han.

Enligt David Bader är alla länder sårbara när det kommer till cyberattacker.

– Det handlar ofta om sofistikerade och komplexa attacker. Många länder är under ständig attack från både stater och personer, och det sker en konstant eskalering av läget.

Fotnot: I en tidigare version av artikeln liknades Starlink vid ett vanligt wifi. Vi har nu förtydligat att det krävs viss hårdvara för att Starlink ska fungera.

ViIl du få allt det senaste om Rysslands invasion i Ukraina? Ladda ner Expressens app för Iphone eller Android, och aktivera pushnotiser i utrikeskategorin.

https://www.expressen.se/nyheter/elon-musk-fixade-internet-till-ukraina-pa-nagra-timmar/

